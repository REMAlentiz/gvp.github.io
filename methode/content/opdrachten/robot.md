+++
title = "O4. Robot"
weight = 4
+++

Je gaat je robot programmeren!
<!--more-->

## Opdrachtbeschrijving
De opdracht in het kort is: programmeer een apparaat naar keuze met behulp van een toestandsdiagram.

{{% expand "Inschrijven" %}}
Je schrijft je in via het onderstaande formulier dat de docent aanlevert (login met je google account van school voor toegang).
- [gsr 22/23](https://docs.google.com/spreadsheets/d/150QpnvFvxZxhiYioHWtRMPT6MByoXTHD)
- [5hin1 22/23](https://docs.google.com/spreadsheets/d/154HkbDKdiV4zjNt2-HMua6KBCxg3R1HO)
- [5hin2 22/23](https://docs.google.com/spreadsheets/d/1536gbIVDMrdd1K43W7Z0xQkFfdhxqYOO)
- 5vin1, link naar formulier volgt
- 5vin2, link naar formulier volgt
- gsr, link naar formulier volgt
{{% /expand %}}

{{% expand "Apparaat kiezen" %}}
Je bent vrij om zelf te kiezen voor welk van de aangeboden apparaten je een programma gaat maken. Je docent moet je keuze goedkeuren. Enkele voorbeelden van een apparaat dat kunt programmeren zijn: een stoplichtenplein (havo), een arcade game box (havo en vwo) en een alphabot2 rijdende robot (havo en vwo). In overleg met je docent mag je ook een eigen apparaat kiezen of een bestaand apparaat uitbreiden.
{{% /expand %}}

{{% expand "Werkwijze" %}}
- Je maakt deze opdracht in een team van twee personen. De docent geeft aan hoe de teams gemaakt worden. Je bepaalt zelf hoe je het werk binnen je team verdeelt, zolang iedereen een gelijkwaardige bijdrage levert. Je krijgt één cijfer per team, maar de docent kan hiervan afwijken als teamleden geen gelijkwaardige bijdrage hebben geleverd. 
- Je krijgt van de docent startcode voor deze opdracht. Deze staat klaar in een repo op GitHub. Er is één repo per team. 
- Je maakt code in de Arduino IDE. Je zorgt dat alle teamleden even veel coderen.
- Elke les sla je je tussentijdse werk op in de repo op GitHub. Dat doe je door de nieuwe versies van je bestanden met de hand te uploaden in de webpagina, want de Arduino IDE heeft geen automatische koppeling met GitHub. 
- Deze opdracht maak je alsof het een echt project is. Je maakt eerst een planning. Daarna kijk je wekelijks of je nog volgens plan loopt. Als je niet volgens plan loopt, dan stuur je bij. In de les word je hiermee geholpen, maar uiteindelijk moet jij zorgen dat je op tijd klaar bent en een goed resultaat oplevert. 
{{% /expand %}}

{{% expand "Beoordeling" %}}
Het cijfer dat je voor je PO krijgt wordt vanuit vier invalshoeken bepaald: 
- minimale eisen
- uiterlijk
- techniek
- inzet, planning en samenwerking

**Minimale eisen**

Voordat je een cijfer krijgt voor je PO, wordt gekeken of je werk voldoet aan de minimale eisen. Werk dat niet voldoet aan de minimale eisen krijgt het cijfer 1,0. De minimale eisen zijn:
- De inhoud van je opdracht is moreel verantwoord: het is niet beledigend, visueel gewelddadig of op andere manieren onfatsoenlijk.
- Natuurlijk mag je overleggen met klasgenoten en mag je op internet kijken hoe je bepaalde dingen kunt maken. Let wel op dat je geen plagiaat pleegt. Je mag maximaal 5 regels code overnemen van andere leerlingen of internet en je schrijft in het commentaar erbij waar je het voorbeeld vandaan hebt. Dat geldt ook voor code die je zelf vertaalt naar het Nederlands. Overtypen van code uit een Youtube-video of een tutorial van internet volgen en dat resultaat inleveren is niet toegestaan.
- Je gebruikt de startcode die je krijgt.
- Je gebruikt het stappenplan dat in README.md van het template staat.
- Een download in zip-formaat van je opdracht mag maximaal 50 MB groot zijn.

**Werking en aantrekkelijkheid**
- Je apparaat start op
- Je apparaat reageert op de omgeving
- De bediening van je apparaat is eenvoudig en logisch
- Het nut/doel van je apparaat is duidelijk
- Het apparaat bevat diverse functionaliteiten / mogelijkheden
- Je hebt uitbreidingen op het apparaat gemaakt
- ...

**Techniek**
- De code volgt de lijn van de startcode
- De code is netjes en duidelijk leesbaar
- De code bevat geen dubbele stukken code
- Je hebt de technieken gebruikt die in de lessen zijn aangeboden.
- Je hebt dingen toegevoegd waarvan je zelf hebt uitgezocht hoe ze werken
- ...

**Inzet, planning en samenwerking**
- Je toont inzet tijdens de lessen
- De planning is vooraf gemaakt, gevolgd en als nodig bijgesteld.
- De taakverdeling is duidelijk en alle teamleden dragen in gelijke mate bij.
- Het werk is verdeeld over de weken waarin aan de opdracht kon worden gewerkt.
{{% /expand %}}

{{% expand "Inleveren" %}}
- De deadline voor inleveren vind je in de lesplanner.
- Je kunt vragen stellen tot de laatste les voor de deadline.
- Je zorgt dat alle bestanden in die nodig zijn om je spel te spelen in GitHub staan, dit zijn ten minste: het .ino bestand met de code, een bestand met het toestandsdiagram (.drawio, .pptx, .jpeg, .png of .pdf) en een link naar de video op youtube (.txt) of de videozelf (.mp4 of .mov). Als je libraries gebruikt, dan staan die er ook bij.
- Je zorgt dat het README.md bestand met je planning aanwezig is. Je hebt aangegeven welke onderdelen gereed zijn. Uit de versie historie in GitHub blijkt hoe je je planning tussentijds hebt gevolgd en bijgesteld. 
- De laatste versie van je PO die op het moment van de deadline in GitHub staat, wordt gebruikt voor de beoordeling.
{{% /expand %}}

## Hulpmiddelen
We gebruiken in deze opdracht de volgende tools:
1. [GitHub](/tools/github/) om je werk op te slaan.
2. [Arduino IDE](/tools/arduino-ide/) om je code voor de arduino te bewerken en in je apparaat te laden.

Er is geen automatische koppeling tussen Arduino IDE en GitHub. Dat betekent dat je je bestanden via de webinterface van GitHub moet downloaden en uploaden.

## Startcode
{{<figure src="../robot_github.png" link="https://github.com/emmauscollege/5HV-robot-template">}}

## Uitlegvideo's
<!--
youtube id="videoseries?list=PLpTljPS--R5CgvkhsT9EODw2ng4Rkp1HC">}}
-->
Er zijn op dit moment (nog) geen uitlegvideo's bij deze opdracht.



